Renault F1 tim je osnovan 1977. godine kada nisu uspjeli završiti niti jednu utrku, iako je motor bio iznimno jak. 1978. sezona je također bila katastrofalna, međutim 1979. su osvojili svoju prvu utrku na VN Francuske, te su imali prvi bolid s turbo pogonjenim motorom koji je osvojio utrku F1. Kao tim F1 su osvojili samo 2 prvenstva 2005. i 2006. godine s Fernandom Alonsom i 35 sveukupnih pobjeda na utrkama, međutim puno više uspjeha su imali kao proizvođači F1 motora(za Williams, Benetton, Red Bull i Lotus). Zadnju utrku koju su pobijedili je VN Japana 2008. godine. Na prethodnoj utrci (VN Singapura 2008. godine) su pobijedili zato što se njihov vozač Nelson Piquet Jr. namjerno zabio u zid, kako bi na stazu izašao Safety Car, te usporio Ferrarijevog Felipea Massu, a osigurao pobjedu Fernandu Alonsu.  2011. su otišli iz F1 kao tim, te ih je zamijenio Lotus GP, ali su se vratili prošle godine tako što su kupili Lotus tim. Trenutni vozači su Nico Hulkenberg i Jolyon Palmer, a poznatiji vozači Renaulta kroz povijest su: Rene Armoux, Alain Prost, Jenson Button, Jarno Trulli, Fernando Alonso, Jacques Villeneuve, Giancarlo Fisichella, Heikki Kovalainen, Roman Grosjean, Robert Kubica i Kevin Magnussen. 