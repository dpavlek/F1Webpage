Williams F1 je tim osnovan 1977. od Franka Williamsa, zato što njegov prijašnji tim “Frank Williams Racing Cars” nije ostvario njegova očekivanja. Frank Williams je zaposlio inženjera Patricka Heada da radi za tim, te je time započelo njihovo poslovno partnerstvo. Prvu sezonu nisu osvojili niti jedan bod, te je prva utrka koju su pobijedili VN Britanije 1979. godine s Clay Regazzonijem. Prvo vozačko i konstruktorsko prvenstvo su osvojili već iduće godine(1980.) s Alanom Jonesom. Sveukupno imaju 9 konstruktorskih prvenstava i 7 vozačkih prvenstava, a pobijedili su na 114 utrka. Zadnje prvenstvo koje su osvojili je 1997. godine s Jacquesom Villeneuveom, a zadnja utrka koju su osvojili je VN Španjolske 2012. godine s Pastorom Maldonadom. Vozači koji su osvojili prvenstva s Williamsom su Alan Jones 1980-e, Keke Rosberg 1982-e, Nelson Piquet 1987. godine, Nigel Mansell 1992. godine, Alain Prost 1993. godine, Damon Hill 1996. godine i Jacques Villeneuve 1997. godine.