Mercedes Benz je sudjelovao u utrkama 1930-ih godina gdje je nakon 1932. osvojio sva europska prvenstva. 1954. se pridružuju Formuli 1 pod vodstvom Alfreda Neubauera i koristeći tehnološki nadmoćan bolid Mercedes-Benz W196. Vozači te godine su im bili poznati Juan Manuel Fangio i Stirling Moss, a Fangio je te godine osvojio i prvenstvo. Uspjeh se nastavio i 1955. kojom su dominirali, te su Fangio i Moss završili prvi i drugi u ukupnom poretku. Katastrofa na 24 sata LeMans-a te godine, kada je poginuo Mercedesov vozač Pierre Levegh i 83 navijača, a 180 ih je ozlijeđeno, dovela je do toga da se Mercedes povukao iz motorističkih utrka sve do 1989. godine. U F1 su se prvo vratili kao proizvođač motora 1993. godine kada su kupili udio tvrtke Ilmor, a 2005. je u potpunosti i preuzeli. A kao tim su se vratili 2010. godine kada su preuzeli većinski udio u timu Brawn GP. 2010. su vozači Mercedesa bili Michael Schumacher i Nico Rosberg(koji je 2016. godine osvojio i vozačko prvenstvo s Mercedesom). Prvu pobjedu nakon povratka im je donio Nico Rosberg u Kini 2012. godine. 2013. godine se rezultati poboljšavaju,  a dolaskom V6 motora 2014. godine kreće dominacija Mercedesa u F1. 2014. i 2015. sezonu su osvojili s Lewisom Hamiltonom, a 2016. s Nicom Rosbergom. Trenutni vozači Mercedesa su Lewis Hamilton i Valtteri Bottas, koji su u bliskoj borbi s Ferrarijem za naslov prvaka.