McLaren je osnovan 1963. godine od Brucea McLarena u Novom Zelandu. Bruce McLaren je bio vozač za tim Cooper s kojim je osvojio 3 utrke. Prvo su sudjelovali u australazijskoj Tasman seriji utrka. 1966. su se pridružili Formuli 1. Prvu utrku koju su pobijedili je bila VN Belgije 1968. godine, te je pobjedu donio sam Bruce McLaren. Nažalost, 1970. godine je Bruce McLaren poginuo u nesreći prilikom testiranja, međutim tim je nastavio raditi, te i dan danas sudjeluje u F1. Prvo prvenstvo im je donio Emerson Fittipaldi 1974. godine, zatim James Hunt 1976. godine, Niki Lauda 1984. godine, Alain Prost 85-e, 86-e i 87-e. Ayrton Senna, njihov najpoznatiji vozač je osvojio prvenstva s McLarenom 88-e, 90-e i 91. Nakon njega prvenstva su osvojili samo Mika Hakkinen 1998. godine i 1999. godine, te Lewis Hamilton 2008. Zadnju pobjedu na utrci su ostvarili 2012. godine na VN Brazila s Jensonom Buttonom, te od tada nemaju previše uspjeha na utrkama. Prelaskom 2015. godine na Hondine motore rezultati se još više pogoršavaju, te je danas McLaren najlošiji tim u F1. Trenutni sastav McLaren Honde čine vozači Fernando Alonso i Stoffel Vandoorne. 